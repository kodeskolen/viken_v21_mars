# Nettkurs: Kræsjkurs i Python-programmering for lærere

## Hva er dette repositoriet?
Dette repositoriet er ment for deling av kursmateriale for kræsjkurs i programmering for lærere som arrangeres av [Viken fylkeskommune](https://viken.no/) og [Kodeskolen](https://simulakodeskolen.no/). Materialer vil legges ut etterhvert som kurset går. Her finnes ressurser og oppgaver, og vi kommer til å legge ut kode som vi ser på underveis i kurset.


# Kursets innhold:
Dette kurset er en kræsjkurs i programmering for lærere som har noe tidligere erfaring med tekstbasert programmering. I vårt kurs vil vi bruke Python, men om du har erfaring fra et annet språk vil det også gå helt fint.

Grunnet begrenset med tid vil vi ikke prøve å gi en heldekkende innføring i programmering, eller generelle bruksområder. Vi prøver isteden å rette oss inn mot tema som dekkes i matematikken på VGS. Vi vil ha flere oppgaveøkter. Her vil du ha muligheten til å lage dine egne dataprogram for å løse små oppgaver og du kan få hjelp av en av våre flinke assistenter om du står fast.

## Materiale
Vi har utviklet to kompendier rettet inn mot dette kurset – et for hver dag. Det første finner du [her](Dag%201/kompendium.pdf), og dekker temaene variabler, betingelser og løkker. Det andre finner du [her](Dag%202/kompendium.pdf), og her ser vi på funksjoner og plotting, samt går igjennom et konkret prosjekt for numerisk løsning av ligninger.

Oppgaver for dag 1 finner du [her](Dag%201/oppgaver.pdf) – og hvis du blir fort ferdig med disse, er det også lagt ut noen [bonusoppgaver](Dag%201/bonusoppgaver.pdf) du kan prøve deg på videre.

Vi legger til mer materiale løpende, ettersom kurset holdes, og vi kommer også til å legge ut løsningsforslag for alle oppgavene til slutt.

## Ekstra ressurser:
Her har vi lagt inn et par lenker som kan være nyttige hvis du leter etter nye utfordringer.

* [Introduksjonsbok for vitenskapelig programmering i Python](https://link.springer.com/book/10.1007/978-3-030-50356-7) –
En gratis bok om vitenskapelig programmering i Python. Boken er pensum i faget *IN1900 – Introduksjon i programmering for naturvitenskapelige anvendelser*, som er et introduksjonsemne i Python-programmering ved UiO.

* [Exercises for IN1900](https://www.uio.no/studier/emner/matnat/ifi/IN1900/h20/oppgaver/oppgaveheftein1900.pdf) – Oppgavesamling for kurset IN1900

* [Project Euler](https://projecteuler.net/) – En database for hundrevis av matematikkoppgaver som lettest løses ved hjelp av programmering. Oppgavene kan løses i hvilket som helst språk.
